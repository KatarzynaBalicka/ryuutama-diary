<!DOCTYPE html>
<html lang="pl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>01. Worlds Apart</title>
  </head>
  <body>
    <main>
      <p>
        Drzwi delikatnie zaskrzypiały, kiedy Amaris próbowała je niepostrzeżenie
        zamknąć. Kto wie, czy dwójka zafiksowanych na gwiazdach gapiów nie
        zechce jej zaprosić do wspólnego podziwiania nocnego kobierca. A po
        dzisiejszym napadzie ostatnie czego potrzebowała, to przekonywania do
        cudzych racji.
      </p>

      <p>
        Jeśli Mari nie była w stanie jej wtedy przekonać, przeciągnąć na swoja
        stronę … To czemu zupełnie obcym ludziom miałyby się to udać?
      </p>

      <p>
        Rozwieszony pod sufitem koc falował niczym morze, kiedy maluchy turlały
        się podczas snu. Hurb powrócił do swojej stare poduszki, zawijając się
        mocniej w kłębek. Niby tamta skradziona nie była niczym innym. Może
        trochę bardziej wygodna, ale była to rzecz, którą mógł nazwać swoją.
      </p>

      <p>
        Po cichu wślizgnęła się na swoje posłanie. Notatnik skąpany w nocnej
        poświacie cierpliwie wyczekiwał, kiedy zostanie zapisany. Ale nie
        dzisiaj. Lub pytanie, czy kiedykolwiek? Jaką miała pewność, że zapiski
        będą tylko dla niej? Skoro Raz i Cal wiedzieli o Irze, ale nie
        podzielili się to wiedzą. Ba, skoro Raz wszystko powiedział, co się
        działo podczas podróży, jaki problem, by notatnik nie wylądował w rękach
        byłego korpusu, dzieląc się tymi myślami, które nie dają jej spokoju?
      </p>

      <p>
        Wzdychając, przykryła się ciężkim pledem. Może chociaż sen daje jej
        zasłużony odpoczynek.
      </p>

      <p>---</p>
      <p>
        Stara kamienica była jakby wciśnięta między dwa sąsiednie domy. Zabawne,
        że wybudowali ją jako pierwszą niedaleko rynku dzielnicy. Nikt nie
        przewidział, że tak szybko powstaną inne, zagrabiając każdy możliwy
        kawałek zieleni tego małego serca jednej z części miasta. Sześć
        mieszkań, każde po dwa piętra przypominały jak na początku planowali
        rozwijać metropolię. Zaokrąglone ściany, które zwężały się pomiędzy
        piętrami mieszkań, by potem ponownie rozszerzać się. Taki schemat
        powtarzał się trzy razy. Każde piętro było pomalowane osobnym kolorem.
        Każdy budynek miał jakiś szczególny znak. Słońce, gwiazdę, chmurę.
        Dzięki temu łatwiej było wskazać komuś adres.
      </p>

      <p>
        Ich błękitne piętro wieńczyło gwiezdną kamienicę. Na dolnym piętrze
        znajdowała się kuchnia i wspólne pomieszczenie, w którym pod sufitem
        suszyły się bukiety ziół i kwiatów. Na ziemi i biurku postawiane były
        różnego rodzaju pojemniki. Przy oknie stał wytarty fotel, a za nim w
        kącie chował się kosz z niedokończonym dzierganym kocem. Rozproszone
        przez delikatne firanki światło rozwijało jaskrawy dywan na podłodze.
        Przygłuszone dźwięki z zewnątrz przypominały o tym, jak bardzo żywe było
        miasto. Amaris stała przed wyczyszczonym kominkiem. Obo wysuszone drewno
        wyczekiwało na nadejście zimy. A nad paleniskiem wisiały kartki z
        przeróżnymi rysunkami małych dzieci. Wszystkie te, które podarowały jej
        ojcu w ramach podziękować za wyleczenie. Jedne nakładały się na drugie
        niczym dachówki.
      </p>

      <p>---</p>

      <p>“Proszę Cię, nie zostawiaj ich.”</p>

      <p>
        Te słowa rozbrzmiały niczym echo. Pamiętała ten dzień, kiedy po raz
        kolejny Mari przyszła prosić ojca, by przeniósł się do Górnego Miasta i
        tam dalej się spełniał w swoim powołaniu. Jak ona. Jak matka. Był
        zmęczony. I stęskniony. A ona pobiegła wtedy do głównego pokoju, w
        pośpiechu wyciągnęła te wszystkie podarunki i pobiegła z powrotem do
        kuchni, wywracając się o próg. W panice próbowała pozbierać te małe
        podarunki i między łzami mała Amaris prosiła, by pamiętał, że obiecał
        być dla tych ludzi. Tak mówiła jego przysięga. A szlachta miała przecież
        wystarczająco lekarzy dla siebie.
      </p>

      <p>
        Podniósł jedną z kartek i pogłaskał swoją młodszą córkę. Pamiętała jego
        spojrzenie, ale wtedy nie rozumiała. Myślała, że ten łagodny wzrok
        wyczerpanego człowieka był rozpalony na nowo jego obietnicą.
      </p>

      <p>Ale teraz …</p>

      <p>
        Teraz wiedziała, że to był wzrok zatroskanego ojca, który za wszelką
        cenę próbował być silny dla swojej latorośli i któremu jego ślubowanie
        jeszcze nigdy tak nie ciążyło.
      </p>

      <p>---</p>

      <p>
        Okiennice były szczelnie zamknięte, starając się uchować wnętrze od
        chłodu, który panował na zewnątrz. Małe ognisko powoli ogrzewało
        wychłodzony kamień kominka. Łuna budzącego się do życia żywiołu krok po
        kroku zaczynała oświetlać kolejne części pokoju. Nic się nie zmieniło.
        Wszystko stało na swoim miejscu. I pomimo tych długich lat niedokończony
        koc nadal smętnie skrywał się w kącie pomieszczenia. Gruby płaszcz i
        para ciężkich butów niechlujnie zostały rzucone na środku pokoju. Amaris
        kuląc się przy kominku, starała się ogrzać lodowate ręce.
      </p>

      <p>Drzwi wejściowe zaskrzypiały, niezadowolone z tak późnego gościa.</p>

      <p>
        Ich drapieżne spojrzenia się spotkały. Rodzone siostry, które już
        zapomniały, że kiedyś były rodziną.
      </p>

      <p>
        -Widzę, że możesz śmiało konkurować z tą biała porą roku, jeśli chodzi o
        chłodne przyjęcie - potwierdziła wysoka kobieta ubrana w białe futro,
        ściągając czapkę.
      </p>

      <p>
        -Na Twoim miejscu bym się nie rozbierała - warknęła Amaris, wracając do
        rozpalającego się ogniska.
      </p>

      <p>-Nie miałam zamiaru. Ale ściągnięcie nakrycia głowy to coś, co-</p>

      <p>
        -Daruj sobie maniery - młodsza siostra przerwała jej. - Powiedz z czym
        przyszłaś, a potem wracaj do siebie. Współczuję osobie, która musiała to
        z Tobą przyjechać w taką pogodę o tej godzinie.
      </p>

      <p>
        -Dobrze - Mari zagryzła wargi. - Przekonaj w takim razie ojca, żeby w
        końcu przystanął na ofertę od lorda. Jak już kilka razy pokazałaś, masz
        na niego większy wpływ niż ja czy matka.
      </p>

      <p>
        -A co? - odwróciła się pozwalając ciepłu posmagać plecy. - W Twoim
        idealnym portrecie rodzinnym brakuje ojca i siostry? Musisz się
        tłumaczyć, że Ty jako prestiżowa uzdrowicielka, jesteś córką lekarza z
        Dolnego Miasta? Źle to wygląda?
      </p>

      <p>-Chce dla niego jak najlepiej.</p>

      <p>
        -Egoistka. Chcesz dla siebie, jak najlepiej. I zrobisz wszystko, żeby
        było po Twojej myśli - Amaris wstała.
      </p>

      <p>
        -Ja jestem egoistką? Spójrz na siebie. Jesteś w stanie dla swojej tak
        zwanej “idei” poświęcić własnego ojca! Kiedy był ostatni raz, gdy spał u
        siebie w łóżku?! On już nawet tutaj nie mieszka. Jego całym światem
        został szpital! A wiesz czemu?! Bo tylko tam może nie myśleć o tym, że
        jest z daleka od rodziny! Ty go do tego doprowadziłaś! Ty go tutaj
        wiążesz! Gdyby Ciebie nie było - zatrzymała się, ale ten gniew
        pielęgnowany latami był nieposkromiony, zapisany we wściekłym grymasie
        twarzy.
      </p>

      <p>
        -Nie próbuj mi grozić - ciemna sylwetka stała na tle płomieni. Chyba, że
        chcesz zobaczyć, jak Twój świat sam się wyniszcza.
      </p>

      <p>---</p>

      <p>
        Poranne słońce przebijało się przez firanki wozu. Słyszała jak reszta
        przygotowuje się do dalszej podróży. Ale Amaris przewróciła się tylko na
        drugi bok, chowając twarz od słońca.
      </p>
    </main>
  </body>
</html>
